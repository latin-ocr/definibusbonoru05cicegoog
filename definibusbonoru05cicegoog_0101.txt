LIB. 111„ CAP. VL-VIII. 91

autem nos aut recta aut recte facta dicamuS, si placet, ,
illi autem appellant κατορθώματα, omnes numeros vir-
tutis continent. Sola enim sapientia in se tota con-
versa est, quod idem in ceteris artibus non fit.
25. Inscite autem‘ medicinae et gubernationis ulti-
mum cum ultimo sapientiae comparatur.· Sapientia
enim et animi magnitudinem complectitur et iusti-
tiam et ut omnia, quae homini accidant, infra se esse
iudicet, quod idem ceteris· artibus non contingit.
Tenere autem virtutes eas ipsaS, quarum modo feci
mentionem, nemo poterit, nisi statuerit, nihil esse,
quod intersit aut differat aliud ab alic, praeter ho-
nesta et turpia. ·

26. Videamus nunc, quam sint praeclare illa his,
quae iam posui, consequentia. Cum enim hoc sit
extremum (sentis enim, credo, me iam diu, quod
τέλος Graeci dicunt, id dicere tum extremum, tum
ultimum, tum summum3 licebit etiam finem pro ex-
tremo aut ultimo dicere)—-cum igitur hoc sit extre-
mum, congruenter naturae convenienterque vivere,
, ,necessario sequitur, omnes sapientes semper feliciter,
absolute, fortunate vivere, nulla re impediri, nulla
prohiberi, nulla egere. Quod autem continet non
magis eam disciplinam, de qua loquor, quam vitam
fortunasque nostraS, id est, ut, quod honestum sit, id
solum bonum iudicemuS, potest id quidem· fuse “et
copiose et omnibus electissimis verbis gravissimisque
sententiis rhetorice et augeri et ornari3 sed consec-
taria me Stoicorum brevia et acuta delectant.
VIII. 27. Concluduntur igitur eorum argumenta
sic: Quod est bonum, omne laudabile est3 quod au-
tem laudabile est, omne est honestum3 bonum igi-
tur quod est, honestum est. Satisne hoc conclusum
videtur? Certe3 quod enim efficiebatur ex iis duo- .
buS, quae erant sumpta, in eo vides esse conclusum.
Duorum autem, e quibus effecta conclusio est, contra
superius dici solet, non omne bonum esse laudabile3
nam, quod laudabile sit, honestum esse, conceditur.

