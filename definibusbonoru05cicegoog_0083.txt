LIB. 11., CAP. XXXI.-XXXIII. 73

Sed ad bona praeterita redeamus, Quae si a vobis
talia dicerentur, qualibus C. Marius uti poterat, ut
expulsuS, egene, in palude demersus tropaeorum re-
cordatione levaret dolorem suum, audirem et plane
probarem. Nec enim absolvi beata vita sapientis
neque ad exitum perduci poterit, si prima quaeque
bene ab eo consulta atque facta ipsius oblivione ob-'
ruentur. 106. Sed vobis voluptatum perceptarum
recordatio vitam beatam facit, et quidem corpore
perceptarum. Nam si quae sunt aliae, falsum est,
omnes animi voluptates esse e corporis societate.
Corporis autem voluptas si etiam praeterita delectat,
non intellego, cur Aristoteles Sardanapalli epigram·
ma tanto opere derideat, in quo ille rex Syriae glo-
rietur, sc omnes secum abstulisse libidinum volup-
tates, Quod enim ne vivus quidem, inquit, diutius
sentire poterat, quam dum fruebatur, quomodo id
mortuo potuit permanere? Fluit igitur voluptas
corporis et prima quaeque avolat, saepiusque relin-
quit causam paenitendi quam recordandi. Itaque
beatior Africanus cum patria illo modo loquens:

Desine, Roma, tuos hostes-

reliquaque praeclare :

Nam tibi moenimenta mei peperere laborem

Laboribus hic praeteritis gaudet, tu iubes voluptati-
bus, et hic se ad ea revocat, e quibus nihil umquam
rettulerit ad corpus», tu totus haeres in corpore.
XXXIII. 107. Illud autem ipsum qui obtineri
potest, quod dicitis, omnes animi et voluptates et
dolores ad corporis voluptates ac dolores pertinere. ²
Nihilne te delectat umquam (video, quicum loquar),
te igitur, Torquate, ipsum per se nihil delectat?
Omitto dignitatem, honestatem, speciem ipsam vir-
tutum, de quibus ante dictum est3 haec leviora po-
nam: poe'ma, orationem cum aut scribis aut legiS,
cum omnium factorum, cum regionum conquiris

