116 DE FINIBUS BONORUM ΕΤ MALORUM.

autem artificio et via tradiderunt. Quae quidem ars
efficit, ne necesse sit iisdem de rebus semper quasi
dictata decantare neque a commentariolis suis disce·
dere. Nam qui sciet, ubi quidque positum sit quaque
eo veniat, is, etiamsi quid obrutum erit, poterit eruere
semperque esse in disputando suus· Quod etsi inge-
niis magnis praediti quidam dicendi copiam sine ra·
tione consequuntur, ars tamen est dux certior quam
natura. Aliud est enim poetarum more verba fun-
dere, aliud ea, quae dicaS, ratione et arte distingvere.

V. 11. Similia dici possunt de explicatione na-
turae, qua et hi utuntur et vestri, neque vero ob duas
modo causas, quomodo Epicuro videtur, ut pellatur
mortis et religionis metus3 sed etiam modestiam
quandam cognitio rerum caelestium affert iis, qui
videant, quanta sit etiam apud deos moderatiO,
quantus ordO, et magnitudinem animi deorum opera
et facta cernentibuS, iustitiam etiam, cum cognitum
habeas», quod sit summi rectoris ac domini numen,
quod consilium, quae voluntas3 cuius ad naturam
apta ratio vera illa et summa lex a philosophis dici·
tur. 12. Inest in eadem explicatione-naturae insa-
tiabilis quaedam e cognoscendis rebus voluptaS‚ 1n
qua una, confectis rebus necessariis», vacui negotiis
honeste ac liberaliter possimus vivere. Ergo m hac
ratione tota de maximis fere rebus Stoici illos secuti
sunt, ut et deos esse ct quattuor ex rebus omnia
constare dicerent. Cum autem quaereretur res ad-
modum difficilis, num quinta quaedam natura vide-
retur esse, ex qua ratio et intellegentia oriretur, in
quo etiam de animis, cuius genelis essent, quaerere-
tur, Zeno id dixit esse ignem3 nonnulla deinde aliter,
sed ea pauca3 de maxima autem re eodem modo,
divina mente atque natura mundum universum atque
eius maximas partes administrari. Materiam vero
rerum et copiam apud hos exilem, apud illos uberri-
mam reperiemus, 13. ’Quam multa ab iis conquisita
et collecta sunt de omnium animantium genere, ortu,

 

 

