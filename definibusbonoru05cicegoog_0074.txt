64 DE FINIBUS BONORUM ET. MALORUM.

fuerunt et hodie sunt et in amicitiis fideles et iu
omni vita constantes et graves nec voluptate, sed
officio consilia moderanteS‚ hoc videtur maior vis
honestatis et minor voluptatis, Ita enim vivunt
quidam, ut eorum vita refellatur oratic. Atque ut
ceteri dicere existimantur melius quam facere, sic hi
mihi videntur facere melius quam dicere.

XXVI. 82. Sed haec nihil sane ad rem3 illa vi-
deamuS‚ quae a te de amicitia dicta sunt. E quibus
unum mihi videbar ab ipso Epicuro dictum cogno-
scere, amicitiam a voluptate non posse divelli ob
eamque rem colendam esse, quod, cum sine ea tuto
et sine metu vivi non posset, ne iucunde quidem
posset. Satis est ad hoc responsum. Attulisti aliud
humanius horum· recentiorum, numquam dictum ab
ipso illc, quod sciam, primo utilitatis causa amicum
expeti, cum autem usus accessisset, tum ipsum amari
per se, etiam omissa spe voluptatis. Hoc etsi multis
modis reprendi potest, tamen accipi0, quod dant3
mihi enim satis est, ipsis non satiS. Nam aliquando
posse recte fieri dicunt, nulla expectata nec quaesita
voluptate. 83. Pesuisti etiam, dicere aliosi, foedus
quoddam inter se facere sapienteS, ut, quemadmo-
dum sint in se ipsos animati, eodem modo sint erga
amicost id et fieri posse et saepe esse factum et
ad voluptates percipiendas maxime pertinere. Hoc
foedus facere si potuerunt, faciant etiam illud, ut
aequitatem, modestiam, virtutes omnes pcr se ipsas
gratis diligant. An ver0, si fructibus et emolumentis
et utilitatibus amicitias colemuS‚ si nulla caritas erit,
quae faciat amicitiam ipsam sua sponte, vi sua, ex se
et propter se expetendam, dubium* est, quin fundos
et insulas amicis anteponamus? 84. Licet hic rursus
ea commemoreS‚ quae optimis verbis ab Epicuro de
laude amicitiae dicta sunt. N on quaere, quid dicat,
sed quid convenienter possit rationi et sententiae
suae dicere. ‘⁴ Utilitatis causa amicitia est quaesita.’'
Num igitur utiliorem tibi hunc Triarium putas esse

 

