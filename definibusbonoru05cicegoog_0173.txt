Lm. V„ CAP.X11.‚X111. 161

praestantia. Prioris generis est docilitaS, memoria3
quae fere omnia appellantur uno ingenii nomine,
easque virtutes qui habent, ingeniosi vocantur. Al-
terum autem genus est magnarum verarumque vir-
tutum, quas appellamus voluntariaS‚ ut prudentiam,
temperantiam, fortitudinem, iustitiam et reliquas gc·
neris eiusdem.

37. Et summatim quidem haec erant de corpore
animoque dicenda, quibus quasi informatum cst, quid
hominis natura postulet; ex quo perspicuum est, ν
quoniam ipsi a uobis diligamur, omniaque et in ani·
mo et in corpore perfecta velimus esse, ea nobis ipsa
cara esse propter se et in iis esse ad bene vivendum
momenta maxima. Nam cui proposita sit conserva-
tio sui, necesse est huic partes quoque sui caras esse,
carioresque, quo perfectiores sint et magis in suo ge-
nere laudabiles. Ea enim vita expetitur, quae sit
animi corporisque expleta virtutibuS‚ in eoque sum-
mum bonum poni necesse est, quando quidem id tale
esse debet, ut rerum expetendarum sit extremum.
Quo cognito, dubitari non potest, quin, cum ipsi ho·
mines sibi sint per se et sua sponte cari, partes quo·
que et corporis et animi et earum rerum, quae sunt
in utriusque motu et statu, sua caritate colantur ct
per se ipsae appetantur. 38. Quibus expositi8‚ faci-
lis est coniectura, ea maxime esse expetenda ex no-
stris, quae plurimum habent dignitatis, ut optimae
cuiusque partiS‚ quae per se expetatur, virtus sit ex·
petenda maxime. Ita fiet, ut animi virtus corporis
virtuti anteponatur, animique virtutes non volunta-
rias vineant virtutes voluntariae, quae quidem pro·
prie virtutes appellantur multumque excellunt, prop·
terea quod ex ratione gignuntur, qua nihil est in
homine divinius. Etenim omnium rerum, quas et
creat natura et tuetur, quae aut sine animo sunt
aut non multo schS, earum summum bonum in cor·-
pore est ; ut non inscite illud dictum videatur in sue,
animum illi pecudi datum pro sale, ne putisceret.

 

