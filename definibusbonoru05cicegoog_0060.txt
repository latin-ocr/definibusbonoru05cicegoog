150 DE FINIBUS BONORUM ET MALORUM.

tationem homo et acutus et diligens, Chrysipp11S‚ non
contemnit, totumque discrimen summi boni in earum
comparatione positum putat. Ego autem existimo,
si honestum esse aliquid ostendero, quod sit ipsum
sua vi propter seque expetendum, iacere vestra omnia.
Itaque e0, quale sit, breviter, ut tempus postulat,
constitum, accedam ad omnia tua, Torquate, nisi
memoria forte defecerit. 45. Honestum igitur id
intellegimuS, quod tale est, ut, detracta omni utili-
tate, sine ullis praemiis fructibusve per se ipsum
possit iure laudari. Quod quale sit, non tam defini-
tione, qua sum usuS, intellegi potest (quamquam ali—
quantum potest) quam communi omnium iudicio ct
optimi cuiusque studiis atque factiS, qui permulta
ob eam unam causam faciunt, quia decet, quia rec-
tum, quia honestum est, etsi nullum consecuturum
emolumentum vident. Homines cuim, etsi aliis mul-
tis, tamen hoc uno plurimum a bestiis differunt, quod
rationem habent a natura datam mentemque acrem
et vigentem celerrimeque multa simul-agitantem et,
ut ita dicam, sagacem, quae et causas rerum et con—
secutiones videat et similitudines transferat et dis-
iuncta coniungat et cum praesentibus futura copulet
omnemque complectatur vitae consequentis statum.
Eademque ratio fecit hominem hominum appeten-
tem cumque iis natura et sermone et usu congruen-
tem, ut profectus a caritate domesticorum ac suorum
serpat longius et se implicet primum civium, deinde
omnium mortalium socictate atque, ut ad Archytam
scripsit Plato, non sibi se soli natum meminerit, sed
patriae, sed suiS, ut perexigua pars ipsi relinquatur.
46. Et quoniam cadem natura cupiditatem ingenuit
homini veri videndi, quod facillime apparet, cum
vacui curis etiam, quid in caelo fiat, scire avemus,
his initiis inducti omnia vera diligimus, id est, fide·
lia, simplicia, constantia, tum vana, falsa, fallentia
odimus, ut fraudem, periurium, malitiam, iniuriam.
Eadem ratio habet in se quiddam amplum atque

