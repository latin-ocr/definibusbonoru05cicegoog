166 DE meus BONORUM ΕΤ MALORUM.

ductus oriS, qui vultus in quoque sit? nihilne est in
his rebus, qnod dignum libero aut indignum esse
ducamus? Nonne odio multos dignos putamuS, qui
quodam motu aut statu videntur naturae legem et
modum contempsisse? Et quoniam haec deducun-
tur de corpore, quid cst, cur non recte pulchritudo
etiam ipsa propter se expetenda ducatur? Nam si
pravitatem imminutionemque corporis propter sc
fugiendam putamus, cur non etiam, ac fortasse ma-
gis, propter se formae dignitatem sequamur? Et si
. turpitudinem fugimus in statu et motu corporiS,
quid est, cur pulchritudinem non sequamur? Atque-
etiam valetudinem, vires, vacuitatem doloris non
propter utilitatem solum, sed etiam ipsas propter se
expetemus Quoniam enim natura suis omuibus
expleri partibus vult, hunc statum corporis per se
ipsum expetit, qui cst maxime e natura, quae tota
perturbatur, si aut aegrum corpus est aut dolet aut
caret viribus

XVIII. 48. Videamus animi parteS, quarum est
conspectus illustrior, quae quo sunt excelsioreS, eo
dant clariora indicia naturae. Tantus est igitur in·
natus in nobis cognitionis amor et scientiae, ut nemo
dubitare possit, quin ad eas res hominum natura
nullo emolumento invitata rapiatur. Videmusne, ut
pueri ne verberibus quidem a contemplandis rebus
perquirendisque deterreantur? ut ·pulsi recurrant?
ut aliquid scire se gaudeant? ut id aliis narrare ge-
stiant? ut pompa, ludis atque eiusmodi spectaculis
teneantur ob eamque rem vcl famem et sitim perfe-
rant? Quid vero? qui ingenuis studiis atquc arti-
bus delectantur, nonne videmus eos nec valetudinis
nec rei familiaris habere rationem omniaque perpeti
ipsa cognitione et scientia captos et eum maximis
curis et laboribus compensare eam, quam cx discen-
do capiant, voluptatem? 49. Mihi quidem Home-
rus huiusmodi quiddam vidisse videtur in iis, quae
de Sirenum cantibus finxerit. Neque enim vocum-

