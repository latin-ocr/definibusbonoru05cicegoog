LIB. 111., CAP. XI5-X111. 97

enim vituperabile est per se ipsum, id e ipso vitium
nominatum put0, vel etiam a vitio dictu vituperari.
Sin κακίαν malitiam dixisses ad aliud nos unum cer-
tum vitium consvetudo Latina traduceret 3 nunc omni
virtuti vitium contrario nomine opponitur. 41. Tum
ἰ116. Ηί5 igitur ita positiS, inquit, sequitur magna
contentiO, quam tractatam a Peripateticis mollius
(est enim eorum consvetudo dicendi non satis acuta
propter ignorationem dialecticae) Carneades tuus
egregia quadam exercitatione in dialecticis summa-

que eloquentia rem in summum discrimen adduxit, ·

propterea quod pugnare non destitit, in omni hac
quaestione, quae de bonis et malis appelletur, non
esse rerum Stoicis cum Peripateticis controversiam,
sed nominum. Mihi autem nihil tam perspicuum
videtur, quam has sententias eorum philosophorum
re inter se magis quam verbis dissidere3 maiorem
multo inter Stoicos et Peripateticos rerum esse aio
discrepantiam quam verborum, quippe cum Peripa-
tetici omnia, quae ipsi bona appellant, pertinere di-
cant ad beate vivendum, nostri non ex omni, quod
aestimatione aliqua dignum sit, compleri vitam bea-
tam putent.

XIII. 42. An vero certius quidquam potest esse,
quam illorum ratione, qui dolorem in malis ponunt,
hon posse sapientem beatum esse, cum eculeo tor-
queatur? Eorum autem, qui dolorem in malis non
habent, ratio certe cogit, ut in omnibus tormentis
conservetur beat-a vita sapienti. Etenim si dolores
eosdem tolerabilius patiuntur, qui excipiunt eos pro
patria, quam qui leviore de causa, opinio facit, non
natura, vim doloris aut maiorem aut minorem. 43.
Ne illud quidem est consentaneum, ut, si, cum tria
genera bonorum sint, quae sententia est Peripateti-
corum, eo beatior quisque sit, quo sit corporis aut
externis bonis plenior, ut hoc idem approbandum sit
nobie, ut, qui plura habeat ea, quae in corpore magni
aestimantur, sit beatior. Illi enim corporis commo-

