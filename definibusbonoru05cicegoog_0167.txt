 

LIB. V„ cAP. VIL-IX. 155

bendae omnino non fuerunt. Nam cum omnis haec
quaestio de finibus et quasi de extremis bonorum et
malorum ab eo proficiscatur, quod diximus naturae
esse aptum ct accommodatum, quodque ipsum per
se primum appetatur, hoc totum et ii tollunt, qui in
rebus iis, in quibus nihil aut honestum aut turpe sit,
negant esse ullam causam, cur aliud alii anteponatur,
nec inter eas res quidquam omnino putant interesse,
et. Erillus, si ita sensit, nihil esse bonum praeter
scientiam, omnem consilii capiendi causam inventio·
nemque officii sustulit. Sic exclusis sententiis reli-
quorum, cum praeterea nulla esse possit, haec anti-
quorum valeat necesse est. Igitur instituto veterum,
quo etiam Stoici utuntur, hinc capiamus exordium.
IX. 24. Omne animal se ipsum diligit ac, simul ·
[et] ortum est, id agit, ut se conservet, quod hic
ei primus ad omnem vitam tuendam appetitus a
natura datur, se ut conservet atque ita sit affectum,
ut optime secundum naturam affectum esse pos-
sit. Hanc initio institutionem confusam habet et
incertam, ut tantummodo se tueatur, qualecumque
sit; sed nec quid sit, nec quid possit, nec quid ipsius
natura sit, intellegit. Cum autem processit paulum
et, quatenus quidquid se attingat ad seque pertineat,
perspicere coepit, tum sensim incipit progredi sese·
que agnoscere et intellegere, quam ob causam habeat
eum, quem diximus, animi appetitum, coeptatque et
ea, quae naturae sentit apta, appetere et propulsare
contraria. Ergo omni animali illud, quod appetit,
positum est in e0‚ quod naturae est accommodatum.
Ita finis bonorum existit, secundum naturam vivere
sic affectum, ut optimc affici possit ad naturamque
accommodatissime. 25. Quoniam autem sua cuius-
que animantis natura est, necesse est, finem quoquc
omnium hunc esse, ut natura expleatur (nihil enim
prohibet, quaedam esse et inter se animalibus reli·
quis et cum bestiis homini communia, quoniam om-
nium est natura communis), sed extrema illa et

