108 DE FINIBUS BONORUM ΕΤ MALORUM.

iustumque esset, id etiam honestum, vicissimque,
quidquid esset honestum, id iustum etiam atque
acquum fore. 7 2. Ad easque virtutes, de quibus di-
sputatum est, dialecticam etiam adiungunt et physi-
cam easque ambas virtutum nomine appellant, alte-
ram, quod habeat rationem, ne cui falso assentiamur
neve umquam captiosa probabilitate fallamur, eaque,
quae de bonis et malis didicerimus, ut tenere tueri-
que possimus3 nam sine hac arte quemvis arbitran-
tur a vero abduci fallique posse. Recte igitur, si
omnibus in rebus temeritas ignoratioque vitiosa est,
ars ea, quae tollit haec, virtus nominata est. Α
XXII. 7 3. Physicae quoque non sine causa tri-
butus idem est honoS‚ propterea quod, qui conve-
nienter naturae victurus sit, ei proficiscendum est ab
omni mundo atque ab eius procuratione. Nec vero
potest quisquam de bonis et malis vere iudicare, nisi
omni cognita rationo naturae et vitae etiam deorum,
et utrum conveniat necne natura hominis cum uni-
versa. Quaeque sunt vetera praecepta sapientium,
qui iubent tempori parere et sequi deum et se no-
scere, et nihil nimis, haec sine physicis quam vim
habeant (et habent maximam) videre nemo potest.
Atque etiam ad iustitiam colendam, ad tuendas ami·
-citias ct reliquas caritates quid natura valeat, haec
una cognitio potest tradere. Nec vero pietas adver-
sus dem, nec quanta iis gratia debeatur, sine explica-
tione naturae intellegi potest. 74. Sed iam sentio
me esse longius provectum, quam proposita ratio
postularet. Verum admirabilis compositio discipli-
nae incredibilisque me rerum traxit ordo; quem,
per 'deos immortaleS‚ nonne miraris? Quid enim
aut in natura, qua nihil est aptim, nihil descriptius,
aut in operibus manu factis tam compositum tam-
que compactum et coagmentatum inveniri potest?
quid posterius priori non convenit? quid sequitur,
quod non respondeat superiori? quid non sic aliud
ex alio nectitur, ut, si ullam litteram moveris labent

